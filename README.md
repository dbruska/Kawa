Kawa
====
Nie wyobrażacie sobie dnia bez małej czarnej? Nie tylko wy! Na świecie wypija sie około 450 miliardów filizanek kawy rocznie. Dlaczego? Bo cudownie pachnie i smakuje, pobudza o poranku, rozjasnia umysł w pracy i jest niezastąpiona do popołudniowego ciasta. Badania wykazują, że kofeina zawarta w kawie ma wiele zalet.
Przyspiesza akcję serca, na krótko podnosi ciśnienie krwi, odgania senność, wydłuża czas koncentracji oraz zawiera antyutleniacze, które powstrzymują działanie wolnych rodników.

Poranna filiżnka kawy podnosi poziom serotonimy, czyli hormonu szczęścia. Dzięki temu pomaga wstać z łóżka i dobrze zacząć dzień.

Doskonae mocne espresso jest podstawą dla innych sposobów podawania kawy. Na jego bazie przygotujemy klasyczną kawę z mlekiem, pyszne latte - z dużej ilości spienionego mleka i małego espresso, cappuccino z mleczna pianką. Albo affogato - z kulką lodów zatopionych w gorącej kawie. W lecie znakomicie smakują chłodne i mrożone napoje kawowe, np. espresso sorbettto - kawa wymieszana w szejkerze z dodatkiem lodów, zimnych owoców lub syropów smakowych



![]("http://4.bp.blogspot.com/_yXKXzBm-TJc/TTNimOLMuXI/AAAAAAAAA_8/35LGjsz_R70/s320/latte1.jpg")
##Kawa z czekoladą i pianką.

Na dno szklanek za pomocą długiej łyżki, wlej syrop czekoladowy - gotowy lub zrobiony z połówki tabliczki czekolady rozpuszczonej w odbrobinie mleka. Mleko trochę podgrzej i spień. Powoli wlej na warstwę syropu. Zaparz dwie filiżanki kawy espresso,kawę wlewaj na syrop powoli, przy ściance szklanki, najlepiej z dzbanuszka z dziubkiem, by nie naruszyć poszczególnych warstw. 

## Kawa mrożona z cynamonem

Zaparz dwie filiżanki kawy, dodaj cynamon, posłódź do smaku i odstaw, aby kawa wystygła.Lekko spień mleko, wlej go do kawy i wymieszaj. Wstaw do lodówki na 30 minut. Przed podaniem dodaj kostki lodu, bitą śmietanę, wiórki czekoladowe i gotowe. 

## Kawa faryzeusz

Podgrzej rum z cukrem, nie gotuj. Zaparz dwie filiżanki kawy espresso. Do wysokich szklanek wlej posłodzony rum, następnie po filiznce kawy. Do każdej szklanki długą łyżeczką włóż po porcji gęstej śmietany i delikatnie zamieszaj, aby powstał wzorek. Na wierzchu połóż po dwie łyżki bitej smietany, posyp wiórkami czekolady.  

Espresso znakomicie smakuje z odrobiną alkoholu - i tak pije się je na całym świecie. Najbardziej znana jest Irisch Cofee - mocna kawa z dodatkiem irlandzkiej whiskey i cukru trzcinowego. W wersji francuskiej dolewa się koniak, w hiszpańskiej sherry, a w rosyjskiej wódkę. Jako dodatek dobry jest też biały i ciemny rum. Egzotycznie smakuje kawa z likierem Malibu i mlekiem kokosowym, a bardzo delikatnie espresso coretto, doprawione tylko kilkoma kroplami grapy, brandy lub likieru.
